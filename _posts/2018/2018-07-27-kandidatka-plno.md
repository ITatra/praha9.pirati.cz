---
date: 2018-07-27
category: blog
#tags: kandidátka naplněna
layout: post
title: Nabitá kandidátka
author: Kornélia Gottmannová
authorId: kornelia.gottmannova
image: articles/2018/2018-07-27-kandidatka-plna.jpg
---
<p style='text-align: justify;'>
Zdravím všechny Piráty a příznivce a také naše pozorné kritiky. Včera se nám podařilo naplnit kandidátku, máme i několik náhradníků. Kdo jsou tito lidé? Velkou část z nich můžete potkat každé pondělí od 19:00 U Pecků. Schází se nás čím dál více, v poslední době kolem dvaceti. 
</p><p style='text-align: justify;'>
Chtěla bych poděkovat všem aktivním členům naší posádky, také těm, kteří naši činnost sledují a přišli za námi na naše petiční akce, našim sousedům a kamarádům, kteří nám věří a chtějí se k nám přidat nebo nás podpořit v kampani, našim partnerům, bez kterých bychom to nikdy nezvládli. 
</p><p style='text-align: justify;'>
A chci poděkovat i těm, kteří se nakonec rozhodli jinak za to, že jste nás vyslechli a sdělili svůj názor. Pro mě to bylo poprvé, kdy jsem s lidmi, kteří jsou mi blízcí, mluvila tímto způsobem o politice. Překvapilo a potěšilo mě, kolik lidí z našeho okolí Piráty volí a je ochotno se k nám přidat. 
</p><p style='text-align: justify;'>
Jsem ráda, že můžeme s klidným svědomím říct, že lidi na kandidátce známe osobně a mnozí z nich se již do naší činnosti aktivně zapojili, další se chtějí přidat během kampaně. Během nadcházejících dnů budete mít možnost se s našimi kandidáty seznámit. 
</p><p style='text-align: justify;'>
Budete nás potkávat na akcích Prahy 9, v ulicích s našim petičním stánkem nebo při rozdávání Pirátských listů Prahy 9, které momentálně připravujeme. Vždy v pondělí v 19:00 nás najdete U Pecků. I zde se budeme postupně představovat. Ještě jednou díky všem za podporu a jedeme dál! Cíl je jasný a je stále blíž!
</p>
---