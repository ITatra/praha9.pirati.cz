---
date: 2018-08-23
category: blog
#tags: majetek pošta
layout: post
title: Vysočanská losovačka
author: Václav Vislous
authorId: vaclav.vislous
image: articles/2018/2018-08-23-vysocanska-losovacka.jpg
---
<p style='text-align: justify;'>
V naprosté tajnosti a bez možnosti veřejné kontroly provedli dva úředníci MČ Praha 9 losování čísel pro komunální volby pro každý ze tří obvodů schválených zastupitelstvem. Jedná se o důležitý volební akt, protože jak prokázaly mnohé studie, vyšší číslo v pořadí volebních stran vždy lehce zvyšuje volební výsledek. Navíc z posledních komunálních voleb jsou známy případy mnohých volebních komisí, které se vůbec neobtěžovaly počítat hlasy stranám na druhé straně volebního lístku.
</p><p style='text-align: justify;'>
Výsledek byl ovšem překvapením i pro otrlé znalce poměrů na místní radnici. Koaliční strany ODS a TOP 09 si na výjimku rozdělily přední místa na všech kandidátkách. Takovým způsobem například na Střížkově mají strany obě přední místa, na Vysočanech mají první a třetí místo a na prvním místě je ODS i na Proseku. V každém ze tří obvodů je tedy jedničkou jedna z nich.
</p><p style='text-align: justify;'>
V drtivé většině městských částí přitom volba probíhala s přítomností zmocněnců volebních stran. Proti výsledku losování tak nelze absolutně nic namítat. Osobně jsem se například účastnil velice profesionálního veřejného losování na Praze 8. Zákon veřejné losování nenařizuje. Technicky ho může provést bez zápisu osamoceně jedna osoba, která k tomu má příslušné proškolení ČSÚ. Nicméně dle vyjádření odboru voleb Ministerstva vnitra je přizvání zmocněnců kandidujících subjektů jednoznačně doporučen v metodice, kterou každá radnice dostala. Devítka však raději spoléhá na “dobré tradice”, ke kterým patří například i absolutně nelogické rozporcování Devítky na volební obvody, o kterém jsme informovali dříve.
</p><p style='text-align: justify;'>
Výsledky na Devítce vypadají krajně podezřele nejen proto, že bylo losování tajné, ale protože nezávislost rozhodování některých úředníků v různých případech nelze nazvat jako nezávislé. Je to do určité míry určitě poplatné tomu, jak dlouho místní ODS radnici vládne, protože velké množství úředníků na všech úrovních bylo dosazeno na svá místa právě za její vlády a jsou jí vděční i za vysoké odměny, kterými je odcházející garnitura štědře odměňuje. 
</p><p style='text-align: justify;'>
Dokážeme však říci, zdali jsou takové výsledky spíše dílem náhody, anebo lze za takovým výsledkem hledat snahu o manipulaci? Jak to bylo doopravdy se nejspíš nikdy nedozvíme. Nicméně můžeme statisticky ověřit hypotézu, že losování bylo férové. Testovali jsme výsledky obou stran na klasické 5% hladině významnosti. Pro toto srovnání jsme použili tzv. Test dobré shody založený na chí-kvadrát rozdělení. Výsledek? Na námi zvolené hladině významnosti jsme těsně nuceni hypotézu zamítnout. Znamená to, že bylo losování “cinknuté”? Samo o sobě nikoli. Takovou definitivu statistika dát nemůže. Analýza ale jasně potvrzuje, že je naše podezření oprávněné, protože daný výsledek je statisticky téměř z říše utopie.
</p><p style='text-align: justify;'>
Má smysl bědovat nad tím, že je odcházející garnitura připravena jít na vše, jen aby si udržela svá místa u koryt? V žádném případě! Všechny tyto excesy ilustrují širší trend, poukazující na obrovský strach vládnoucí kliky z toho, že o svůj dlouhodobý monopol na moc brzy přijde. Radnice totiž stojí na prahu změny. Je jim jasné, že při velkém úspěchu Pirátů na Devítce už pochybné praktiky na radnici neprojdou. A právě proto do toho jdeme!
</p>
---