---
date: 2018-09-24
category: blog
#tags: mrakodrapy rokytka metropolitni plan
layout: post
title: Mrakodrapy nad Rokytkou
author: Petr Karel
authorId: Petr Karel
image: articles/2018/2018-10-02-mrakodrapy-nad-rokytkou.jpg
---
<p style='text-align: justify;'>
Jedno z nějvětších překvapení, na které jsme při zpracování připomínek pro Metropolitní plán narazili, byla výrazná změna výškové regulace v oblasti Nové Harfy. Ta na pomezí Vysočan, Harfy a Nové Harfy, tedy v blízkosti Rezidence Eliška, vytváří souvislé území o rozloze 18 hektarů, které umožňuje zastavení území po obou březích Rokytky do výšky až 100 metrů (27 nadzemních podlaží).
</p><p style='text-align: justify;'>
Tyto změny jdou přitom přímo proti jednomu z hlavních cílů Metropolitního plánu v této oblasti, tedy posílení ochrany krajiny a zkvalitnění pěší prostupnosti podél potoka Rokytka. Pokud bychom i pominuli stometrové mrakodrapy, tak tento návrh zároveň umožňuje stavbu i na dnes nezastavitelných zelených plochách. 
</p><p style='text-align: justify;'>
Konkrétně jde například o pásy zeleně podél cyklostezky A26 směrem od Elišky k Hořejšímu rybníku, který patří mezi nejoblíbenější místa pro relaxaci a sport pro tisíce místních. Místo jednoho z mála míst v okolí, kde člověk nemá při sportu pocit, že je v milionové metropoli, mají cyklostezku těsně obepínat výškové budovy.
</p><p style='text-align: justify;'>
Naprosto nepředstavitelná je rovněž skutečnost, že výstavba 27 patrových věží bude umožněna i na pravém břehu Rokytky, kde se nachází například hřiště Volejbal Praga a několik dnes nezastavitelných parkových zelených ploch. Navíc výstavba výškových budov s podzemními podlažími po obou březích Rokytky zcela jistě zdevastuje tento pro Devítku významný vodní tok.
</p><p style='text-align: justify;'>
Prozatím jsme udělali maximum možného - uplatnili jsme ve stavebním řízení k projednání Metropolitního plánu v této věci věcnou připomínku. Na podzim ale chceme s autory návrhu jednat i z pozice zastupitelů. Pro nadcházející volby je pro nás totiž udržitelný rozvoj na Devítce jednou z hlavních priorit.
</p><p style='text-align: justify;'>
<img src="https://praha9.pirati.cz/assets/img/articles/2018/2018-10-02-mrakodrapy-nad-rokytkou-2.jpg">
Plocha k zastavění 27 podlažními věžemi je vlevo od rezidence Eliška.
</p><p style='text-align: justify;'>
<img src="https://praha9.pirati.cz/assets/img/articles/2018/2018-10-02-mrakodrapy-nad-rokytkou-3.jpg">
Možné umístění 27 podlažních budov dle Metropolitní plánu (50 % plochy čtverců).
</p><p style='text-align: justify;'>
<i>(článek je převzatý z Pirátských listů pro Prahu 9, které v tištěné verzi vyšly 1. září 2018)</i>
</p>


---
