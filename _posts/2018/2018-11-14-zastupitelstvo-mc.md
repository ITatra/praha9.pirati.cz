---
date: 2018-11-14
category: blog
#tags: zastupitelstvo
layout: post
title: Zasedalo zastupitelstvo naší městské části
author: Aneta Heidlová
authorId: aneta.heidlova
image: articles/2018/2018-07-27-kandidatka-plna.jpg
---

Dnes proběhla dlouho očekávaná ustavující schůze zastupitelstva MČ Prahy 9. Dopadlo to tak, jak jsme všichni očekávali, post starosty obhájil pan Ing. Jan Jarolím. Na starostku také kandidovala i Kornélia Gottmannová za Piráty, která jako jediná uvedla vizi fungování na Devítce. Obsazení pozic místostarostů se nezměnilo. Jedna věc přeci jen byla jinak. Jako první největší opoziční strana jsme měli podle tradic, které ODS vždy tak silně obhajuje, dostat předsedu Kontrolního výboru, jež má kontrolovat jak zastupitelstvo, tak i Radu. Bohužel se tak nestalo a místo dostalo hnutí ANO 2011. Je potřeba podotknout, že tuto pozici v minulém volebním období zastával člen ČSSD (taktéž nejsilnější opoziční strana), pan Miloslav Hanuš.

Na tomto případu je krásně vidět, jak vypadá tradiční styl demokracie stran, které jsou dlouhá léta na radnici. Tradiční zvyklosti používají pouze tehdy, když se jim to hodí tzv. "do krámu". Bohužel jsme nezískali ani předsedu Finančního výboru, máme ale jednoho člena v každém z těchto dvou výborů. Z hlasování si můžeme udělat hezký obrázek, jak to bude po následující čtyři roky na zastupitelstvu na Devítce fungovat. Hnutí ANO svorně hlasovalo s ODS a TOP09, čemuž se nelze nedivit, pozici předsedy nezískali jen tak.

Jistě je také zapotřebí zmínit to, že radní pan Jan Poupě získal na starost životní prostředí. Poupě působí jakožto jednatel ve firmě HORTUS správa zeleně s.r.o. tedy v té firmě, které radnice platí nemalé částky za správu zeleně na Praze 9. Opravdu velmi povedený případ střetu zájmů, nemyslíte? Čekají nás perné čtyři roky.

A co vy, sledovali jste přímý přenos ze zastupitelstva? Jaký máte z toho dojem?

