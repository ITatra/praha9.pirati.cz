---
date: 2018-09-13
category: blog
#tags: skolstvi
layout: post
title: Dobrá škola
author: Kornélia Gottmannová
authorId: kornelia.gottmannova
image:  /assets/img/miscellaneous/Skolstvi-obrazek-web.jpg
---
<p style='text-align: justify;'>
Učitelské povolání se v naší rodině objevuje už po několik generací, a tak mi problematika školství byla vždy velmi blízká. Sama už víc než 10 let pracuji jako lektorka a zabývám se školením komunikace, týmovým leadershipem a osobním rozvojem jednotlivců. K intenzivnímu zájmu o kvalitu základního školství mě přivedly především moje děti a řešení problémů s nedostatkem učitelů na jejich základní škole.
</p><p style='text-align: justify;'>
S většinou rodičů bychom se asi shodli v tom, že bychom chtěli mít děti v dobré škole. Ale jak poznat dobrou školu? Podle čeho? Bohužel, relevantním srovnávací kritéria v současnosti nejsou dostupná, a tak se kvality posuzuje především podle „dobré pověsti“ a zkušeností žáků, rodičů a učitelů. Proč základky z Prahy 9 přicházejí o svojí dobrou pověst a jaké jsou největší problémy našich škol?
</p><p style='text-align: justify;'>
<ul class="dashed">
<li>Nedostatek kvalitních učitelů a velmi nevyrovnaná kvalita výuky.</li>
<li>Dramatické snižování kvality výuky především na druhém stupni ZŠ.</li>
<li>Narůstající bariéra nedůvěry mezi školou a rodiči.</li>
<li>Zhoršující se vztahy ve třídách, neřešené případy šikany.</li>
</ul>
<p style='text-align: justify;'>
A kde jsou příčiny těchto problémů? 
</p><p style='text-align: justify;'>
Určitě k této situaci do značné míry přispívá situace v celém českém školství. Nízké platy učitelů a celkovém podhodnocení jejich práce jsou reálnými jevy, které si nedovolí nikdo zpochybňovat. Tento důvod vždy uvádějí i zodpovědní pracovníci ve vedení škol, úředníci i politici. Jak je tedy možné, že v Praze existuje mnoho státních škol, kde není takový problém najít, a hlavně udržet si dobré učitele? Kde tkví problémy základních škol na Praze 9? Po tříletém intenzivním pátrání mezi dětmi, rodiči, pedagogy, řediteli škol, úředníky z městských částí i z ministerstva školství, komunálními politiky i poslanci, vnímám hlavní příčinu neutěšené situace na školách Prahy 9 především v absolutním nezájmu a tristní neznalosti problematiky kvality výuky ze strany zastupitelstva. 
</p><p style='text-align: justify;'>
Školské rady, které by dle zákona měly plnit funkci jisté kontroly a měly mít možnost spolurozhodovat o směřování škol jsou pouze formálními spolky spřátelených rodičů a zastupitelů bez jakékoliv reálné činnosti a rodiče často ani nevědí, že existuji. 
</p><p style='text-align: justify;'>
S řediteli nikdo systematicky nepracuje na rozvoji jejich manažerských dovednostech a schopnostech řídit školu a rozvíjet tým pedagogů. Jsou pod tlakem ministerstva školství, které je zatěžuje neúměrnou byrokracií, a zastupitelstva, kterého zájem o školu začíná a končí u stavebních prací a nákupu pomůcek. Proto se často utápějí v byrokracii a sklouzávají k tzv. mikro-managementu. Místo rozvoje školy pouze lepí díry a hasí průšvihy i za cenu manipulace s učitelským sborem a zkreslování informací směrem k rodičům. 
</p><p style='text-align: justify;'>
V takovém prostředí je práce pedagogů opravdu velmi obtížná. Ti jsou vystaveni i tlaku rodičů, kteří si uvědomují rostoucí význam vzdělávání pro svoje děti a mají oprávněně stále vyšší nároky. 
</p><p style='text-align: justify;'>
Na druhou stranu je velmi potěšující zjištění, že je na našich školách stále velká skupina kvalitních pedagogů, kteří svojí práci vnímají velmi zodpovědně a uvědomují si, jak významná je jejich role v rozvoji mladé generace. Pokud se ale situace v řízení škol na Praze 9 nezmění, mnozí, a především ti mladí, budou dále odcházet na školy v jiných městských částech, kde se s nimi bude zacházet lépe. Generace starších zkušených pedagogů nemůže držet úroveň kvality donekonečna.
</p><p style='text-align: justify;'>
Jak z toho ven a co pro to může udělat zastupitelstvo? Čím by se školství na Praze 9 mohlo inspirovat v jiných městských částech od uznávaných „dobrých pražských škol“?
</p><p style='text-align: justify;'> 
Kvalita škola jako instituce se odvíjí od kvality jejího řízení, která je značné míry daná osobností ředitele. Proto je potřeba podpořit ředitele s vizí pro rozvoj školy a učitelského sboru, stanovit transparentní kritéria pro výběr a hodnocení ředitelů a podporovat kontinuální vzdělávání ředitelů v manažerských kompetencích a v leadershipu.
</p><p style='text-align: justify;'>
Role pedagoga se proměňuje z nositele know-how na průvodce světem informací. Je potřeba podpořit kontinuální vzdělávání pedagogů s respektem k jejich individuální cestě a zajistit pro ně benefity, které by jim umožnily důstojný život odpovídající důležitosti jejich povolání, například prostřednictvím dostupného bydlení apod. 
</p><p style='text-align: justify;'>
Velmi významným a potřebným krokem je i zapojení rodičů do vzdělávacího procesu jejich dětí prostřednictvím fungujících školských rad a rodičovských spolků, které budou úzce spolupracovat s vedením školy a se zastupitelstvem.
</p><p style='text-align: justify;'>
Tento výčet opatření rozhodně není vyčerpávající a pro ozdravení školství na Praze 9 je toho potřeba udělat ještě mnohem více. Například zajistit dostatečné množství míst pro děti ve školkách a školách při dramatickém nárůstu populace v naší městské části. Ale o tom zase příště.</p>

