---
date: 2018-09-24
category: blog
#tags: hostinec u brabcu petice participace
layout: post
title: Hostinec U Brabců - Petice a participace
author: Kornélia Gottmannová
authorId: kornelia.gottmannova
image: articles/2018/2018-09-25-hostinec-u-brabcu.jpg
---
<p style='text-align: justify;'>
Dnes na zasedání zastupitelstva jsem se velmi dobře bavila. Naši radní si pletou petici s participací 😂 Úsměv mi ale zamrzl na tváři, když mi došlo, jak hluboké je přesvědčení našich radních o jejich neomylnosti a nadřazenosti 😥
</p><p style='text-align: justify;'>
Jednalo se o hostinec U Brabců. Orgány státní správy a samosprávy rozhodly o demolici historické budovy hostince. Nespokojení občané si stěžovali a nebyli vyslyšeni, tak se rozhodli zorganizovat petici za zachování hostince. Na velký tlak veřejnosti došlo ke zrušení demolice a zahájila se rekonstrukce budovy.
</p><p style='text-align: justify;'>
Toto bylo dnes našimi radními prezentováno jako pozitivní příklad participace občanů na řízení města a vstřícný postoj radnice 😯 Co by na to asi řekli organizátoři petice? 🤔
</p><p style='text-align: justify;'>
Jak by participace měla vypadat doopravdy? Například veřejnou diskusí o budoucí podobě centra starého Proseka ještě před rozhodnutím o demolici. K tomu ale bohužel nedošlo. Proč?
</p><p style='text-align: justify;'>
Protože naši radní ví všechno nejlépe a diskuse s obyvateli často nikam nevedou. Lidé přece nevědí, co chtějí. Jejich jediné právo je jít k volbám a pak už nechat naše chytré radní všechno zařídit. Dnes opět z úst našich radních zazněla hrdá prohlášení:
</p><p style='text-align: justify;'>
<b>"Participativní rozpočet je podvodem na voliče."</b>
</p><p style='text-align: justify;'>
<b>"My, co tady sedíme, víme, že lidé nejsou schopni se domluvit."</b>
</p><p style='text-align: justify;'>
<b>"Já tady bydlím, já to tady znám."</b>
</p><p style='text-align: justify;'>
Takže tak, milý občane Prahy 9! Pokud jsi to zatím nepochopil, tvůj radní ví nejlépe, co je pro tebe dobré. Ty jdi k volbám, opět ho svobodně zvol a pak už jen drž hubu a krok. Radní potřebují klid na práci.
</p><p style='text-align: justify;'>
Jak dlouho ze sebe ještě necháme dělat hlupáky?
</p><p style='text-align: justify;'>
Nebo si to představujete jinak?
</p><p style='text-align: justify;'>
Pirátka Nela z Prahy 9
</p><p style='text-align: justify;'>
<i>Zdroj Fotografie: ŠJů, Wikimedia Commons</i></p>

---
