---
date: 2018-09-24
category: blog
#tags: bezpecnost
layout: post
title: Bezpečné ulice
author: Ilona Chromová
authorId: ilona.chromova
image: articles/2018/2018-09-24-bezpecnost.jpg
---
<p style='text-align: justify;'>
Bezpečnost patří mezi priority Pirátů Prahy 9. 
Podle zákona o obecní policii je starosta Městské části Praha 9 vrchním velitelem městské policie daného obvodu, tak jako primátor je velitelem celé Městské policie hl. m. Prahy. 
</p><p style='text-align: justify;'>
Městská policie je represivní složka, ale každý jistě uzná, že je pro dnešní dobu nezbytná. Městskou policii zřizuje a ruší zastupitelstvo města, v našem případě je to hlavní město Praha. To znamená, že Městská policie je tu pro nás, pro občany, a měla by tak vystupovat.
</p><p style='text-align: justify;'>
Městská policie hl. města Prahy má jednotlivá obvodní ředitelství, každé ředitelství má svého ředitele, zástupce, jiné funkcionáře a strážníky. Tito ředitelé jsou podřízení řediteli Městské policie hl. m. Prahy. Možná jste se strážníky již jednali, možná jste byli spokojení, možná nikoliv. Je pochopitelné, že ten, kdo dostal za okno řidiče "parkovačku" nebo když platil pokutu za jiný přestupek, nemusí mít na městkou policii pozitivní názor. Avšak je třeba si uvědomit, že strážníci musí jednat v případě zjištění protiprávního jednání. 
</p><p style='text-align: justify;'>
Strážníci řeší přestupky ve veřejném pořádku, dopravní přestupky, přestupky občanského soužití apod. Jistě mi dá každý za pravdu, že bezpečnost by měla být samozřejmostí. Denně se bezpečnost dotýká každého z nás. Je důležité cítit se bezpečně při cestě do práce, do školy, na nákupech. Nebát se nechat někde zaparkované auto aniž bychom se báli, že nám ho někdo vykrade nebo dokonce ukradne. 
</p><p style='text-align: justify;'>
Jelikož jsme Piráti z Prahy 9, hovoříme o městské policii v naší městské části. Starostovi MČ Praha 9 by mělo záležet na bezpečnosti lidí v katastrálním území Prahy 9, proto je pro nás prioritou, aby strážníci nepřehlíželi přestupky. Když projíždějí ulicí, měli by si všímat vozidel zaparkovaných na chodnících, trávníku apod. Slušní řidiči si nedovolí špatně zaparkovat, troufalí to neřeší, protože se jim nic nestane?! Špatný přístup.
</p><p style='text-align: justify;'>
Ale není to jen o špatném parkování, pozornost by strážníci měli věnovat také zakládání černých skládek, bezdomovcům, drogově závislým a vandalismu. Myslíme si, že strážníci v Praze 9 by měli v tomto ohledu zlepšit přístup, měli by se více věnovat veřejnému pořádku a také prevenci kriminality.
</p><p style='text-align: justify;'>
Prevence kriminality je velmi důležitá.
</p><p style='text-align: justify;'>
Městská policie hl. m. Prahy se problematikou prevence kriminality sice zabývá, ale mateřské, základní i střední školy v Praze 9 by jistě uvítaly častější návštěvy strážníků. Uniformovaný strážník na děti a studenty působí jako autorita. Z jeho úst vyznějí aktuální problémy s nabídkou řešení a předcházení lépe, než od učitelů či rodičů. Nechceme zapomínat na seniory, protože ti jsou nejvíce ohroženou skupinou. Garantujeme více prevence kriminality, preventivní akce a programy, které se dotknou všech věkových skupin občanů Prahy 9.
</p><p style='text-align: justify;'>
Dá se přístup městské policie zlepšit?
</p><p style='text-align: justify;'>
Ano. Starosta MČ Praha 9 může a má do těchto záležitostí co hovořit. Ředitel Obvodního ředitelství Prahy 9 by měl znát kritická místa a slabiny jednotlivých lokalit, je úzce v kontaktu se starostou a domlouvá se s ním na řešení problémů. Důslednost by se měla zároveň projevit v liniové kontrole nadřízených městské policie vůči strážníkům. Občané by se neměli obávat oznamovat protiprávní jednání. Musí mít pocit, že jim městská policie vždy v nesnázích pomůže! Proto přece byla městská policie zřízená.
</p><p style='text-align: justify;'>
V poslední době se hovoří o rostoucí výstavbě domů. Co to v praxi znamená? Se zvýšeným počtem obyvatel úzce souvisí i potenciální zvýšení kriminality. Naší snahou je se zaměřit na problémové lokality posílením pěších hlídek v ulicích, vybavit je potřebnou technikou a rozšířením kamerového systému.
</p><p style='text-align: justify;'>
Pirátka Ilona z Prahy 9
</p>

---
