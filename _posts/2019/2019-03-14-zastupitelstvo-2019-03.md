---
date: 2019-03-14
category: blog
#tags: zastupistelstvo
layout: post
title: Zprávy z jednání zastupitelstva
author: Kornélia Gottmannová
authorId: kornelia.gottmannova
image: miscellaneous/radnice2.JPG
---

<p style='text-align: justify;'>
V úterý 5. 3. se odehrálo další jednání zastupitelstva na Praze&nbsp;9. A jak jsme si při něm vedli? 

<div style='font-weight: bold'>Jednací řád</div>

<ul class="dashed">
<li>Anetě Heidlové se pozměňovacím návrhem podařilo prosadit, že se ukládání hlasových záznamů ze Zastupitelstva prodlužuje ze dvou na čtyři roky. Vedle větší kontroly zastupitelů to především znamená, že lidé mohou před dalšími komunálními volbami hodnotit působení Zastupitelstva za celé volební období.</li>
<li>Aneta také upozornila na fakt, že podle nového jednacího řádu nemá radnice povinnost zveřejňovat písemné odpovědi na interpelace občanů. Abychom pouze nekritizovali, nabídli jsme radnici pomoc v&nbsp;rámci komise pro digitalizaci. Nové řešení si klade za cíl zajistit transparentnost vedení radnice a chránit osobní data podle GDPR.</li>
</ul>

<div style='font-weight: bold'>Rozpočet</div>

<ul class="dashed">
<li>Praze 9 hrozí, že tento rok skončí se schodkem v rozpočtu. Václav Vislous přišel s&nbsp;několika návrhy na jeho zlepšení a získání dalších financí. Jedním z&nbsp;nich je například zavedení participativního rozpočtu (tedy možnosti občanů spolurozhodovat o tom, kde budou peníze radnice investovány) – díky němu by Praha&nbsp;9 mohla získat z Magistrátu až 5 milionů Kč.</li>
<li>Nabídli jsme radnici spolupráci v rámci dalších komisí tak, aby se nám podařilo finanční situaci Prahy&nbsp;9 opět zlepšit.</li>
</ul>

<div style='font-weight: bold'>Byty</div>

<ul class="dashed">
<li>Kamila Viktorinová se obrátila na radní s&nbsp;otázkou, zda má Praha 9 vytvořenou strategii pro nakládání s&nbsp;bytovým fondem městské části. Radní Těmínová, zodpovědná za tuto oblast, ani další členové Rady dle všeho neporozuměli otázce. Reálně žádná strategie ani plán pro nakládání s bytovým fondem neexistuje&nbsp;– Rada došla k závěru, že současný stav je uspokojivý a žádného plánu do budoucna není třeba. S&nbsp;tím musíme zásadně nesouhlasit&nbsp;– v době, kdy městskou část čeká nová výstavba a do budoucna budou třeba služební byty pro učitele a strážníky, považujeme přístup radnice za značně nezodpovědný.</li>
<li>Vznesli jsme také námitky k nastaveným parametrům a transparentnosti privatizace.</li>
</ul>

<div style='font-weight: bold'>Transformace střediska sociálních služeb na ústav</div>

<ul class="dashed">
<li>Náš zastupitel Petr Karel upozornil na obavy klientů střediska, kterých se změny mají týkat. Upozornili jsme radnici na to, že by měla s&nbsp;klienty střediska lépe komunikovat a především je ujistit, že tato změna pro ně neznamená žádné negativní důsledky.</li>
</ul>

<div style='font-weight: bold'>Spolupráce ve školství</div>

<ul class="dashed">
<li>Kornélia Gottmannová pracuje na zlepšení situace nejen na Praze&nbsp;9, ale i&nbsp;celostátně prostřednictvím přípravy podkladů pro legislativních změny a úpravy celého školského systému.</li>
<li>Proto spolupracujeme i&nbsp;s&nbsp;radnicí, konkrétně s radním Davídkem a vedoucím odboru školství Martinem Odehnalem v&nbsp;rámci školské komise.</li>
<li>Na půdě radnice také plánujeme setkání zastupitelů a rodičů a v&nbsp;rámci otevřené diskuse chceme probrat situaci ve školství na Praze&nbsp;9.</li>
</ul>

<div style='font-weight: bold'>Shrnutí posledních čtyř měsíců práce na zastupitelstvu</div>

</p><p style='text-align: justify;'>
Po volbách na podzim 2018 jsme se rozhodli vystupovat jako konstruktivní opozice a pomáhat na základě spolupráce s ostatními stranami občanům Prahy 9. K&nbsp;prosazování našeho programu přistupujeme profesionálně i z&nbsp;postavení opozice. Proto jsme se aktivně zapojili do činnosti jednotlivých komisí&nbsp;– v&nbsp;komisi územního rozvoje se tak např. změny územního plánu schvalovaly na základě konsenzu a v&nbsp;případě rozpočtové komise byly některé naše připomínky zapracovány do návrhu rozpočtu.

</p><p style='text-align: justify;'>
Ve výsledku se náš věcný přístup a kvalitní odborná příprava projevily v tom, že můžeme spolurozhodovat o některých zásadních otázkách v&nbsp;oblastech, kde vládnoucí koalice a opozice mají shodný nebo podobný program. Situace však není vždy ideální&nbsp;– jako velmi špatnou vnímáme zejména komunikaci radnice s občany. Koaliční zastupitelé mají tendenci reagovat na požadavky občanů velmi defenzivně a osobně. Často také s občany nediskutují své kroky předem a následně je nedostatečně vysvětlují.

</p><p style='text-align: justify;'>
Jak daleko takový přístup může zajít, jsme viděli během jednání Zastupitelstva, kdy došlo k otevřenému konfliktu mezi interpelujícím občanem a starostou a tajemníkem. Rychle jsme situaci vyřešili díky právu na vyhlášení pauzy, čímž jsme dokázali vyhrocenou situaci uklidnit a obě strany sporu nám za náš zásah následně poděkovaly.

</p><p style='text-align: justify;'>
Doporučili jsme proto radním, aby se snažili lépe naslouchat a pochopit často oprávněné, emotivně laděné požadavky a připomínky občanů. 

</p><p style='text-align: justify;'>
Celkově jako Piráti hodnotíme dosavadní spolupráci s koalicí pozitivně a do budoucna se díváme s optimismem. Pokud bude spolupráce pokračovat tímto způsobem, věříme, že prosadíme některé z našich programových priorit navzdory tomu, že jsme v&nbsp;opozici. To bychom považovali za velký úspěch. Nicméně je důležité, aby z této spolupráce nejvíce těžili občané Prahy 9 a my netrávili čas vzájemným bojem, ale především společnou prací pro městskou část. Jako opozice budeme i nadále pečlivě dohlížet na to, aby radnice postupovala dle zákona a aby nebyl dáván prostor jakýmkoliv postranním zájmům.</p>

---
